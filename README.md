# Veritas Vault Service (VVS)
Bu repo, Rise in Organizasyonu tarafından düzenlenen "Move On Sui Mini Hackathon" etkinliği bünyesinde geliştirilen projeyi içerir.

**Proje Özeti:**

VVS, Sui Network üzerinde kullanıcıların özel verilerini güvenli bir şekilde saklamalarını sağlayan, Move dilinde yazılmış bir akıllı kontrat projesidir. Bu proje, kullanıcıların blok zincir üzerinde özel verilerini depolamalarına ve sadece kendilerinin erişebileceği bir şekilde bu verilere ulaşmalarına olanak tanır. Temel amacı, kullanıcılara kendi veri kasalarını oluşturma ve yönetme imkanı sunarak veri gizliliğini en üst düzeye çıkarmaktır.

## Proje Amaçları

- Kullanıcılara, blok zincir üzerinde güvenli bir şekilde veri depolama kasası imkanı sağlamak.
- Verilerin sadece sahipleri tarafından okunabilir olmasını sağlamak.
- Kullanıcıların kişisel veri güvenliğini en üst düzeye çıkarmak.

## Nasıl Çalışır?

1. Kullanıcılar, Sui Network üzerinde geliştirilen Move akıllı kontratı aracılığıyla blok zincire özel verilerini gönderir.
2. Akıllı kontrat, bu verileri güvenli bir şekilde depolar ve sadece sahibi tarafından erişilebilecek şekilde saklar.
3. Kullanıcılar, akıllı kontrat aracılığıyla verilerine sadece kendi özel anahtarlarıyla erişebilirler.

---
**Not:** Bu proje şu anda sadece akıllı kontrat kısmını içermektedir. Frontend ve backend geliştirmeleri; gelecekteki planlarımız arasında yer almaktadır.